---
title: 李白（唐）
subject: 
category: 诗词歌赋
tags: 
keywords: 
cover: 
authors: Chris Wei
created_when: 
updated_when: 
---

# 李白

#### 上阳台

```
山高水长，物象千万，
非有老笔，清壮可穷。
```

#### 古朗月行

```
小时不识月，呼作白玉盘；
又疑瑶台镜，飞在青云端。
```

#### 静夜思

```
床前明月光，疑是地上霜；
举头望明月，低头思故乡。
```

#### 赠汪伦

```
李白乘舟将欲行，忽闻岸上踏歌声；
桃花潭水深千尺，不及汪伦送我情。
```

#### 独坐敬亭山

```
众鸟高飞尽，孤云独去闲。
相看两不厌，只有敬亭山。
```

#### 将进酒·君不见

```
君不见，黄河之水天上来，奔流到海不复回。
君不见，高堂明镜悲白发，朝如青丝暮成雪。
人生得意须尽欢，莫使金樽空对月。
天生我材必有用，千金散尽还复来。
烹羊宰牛且为乐，会须一饮三百杯。
岑夫子，丹丘生，将进酒，杯莫停。
与君歌一曲，请君为我倾耳听。
钟鼓馔玉不足贵，但愿长醉不复醒。
古来圣贤皆寂寞，惟有饮者留其名。
陈王昔时宴平乐，斗酒十千恣欢谑。
主人何为言少钱，径须沽取对君酌。
五花马，千金裘，呼儿将出换美酒，与尔同销万古愁。
```

#### 大鹏赋（并序）

```
余昔于江陵1，见天台司马子微2，谓余有仙风道骨，可与神游八极之表3。因著大鹏遇希有鸟赋以自广4。此赋已传于世，往往人间见之。悔其少作5，未穷宏达之旨6，中年弃之。及读晋书，睹阮宣子大鹏赞7，鄙心陋之8。遂更记忆9，多将旧本不同10。今复存手集11，岂敢传诸作者12？庶可示之子弟而已。其辞曰：

南华老仙13，发天机于漆园14。吐峥嵘之高论15，开浩荡之奇言16。徵至怪于齐谐17，谈北溟之有鱼。吾不知其几千里，其名曰鲲。化成大鹏，质凝胚浑18。脱鬐鬣于海岛19，张羽毛于天门20。刷渤澥之春流21，晞扶桑之朝暾22。燀赫乎宇宙23，凭陵乎昆仑24。一鼓一舞，烟朦沙昏。五岳为之震荡25，百川为之崩奔26。
尔乃蹶厚地27，揭太清28。亘层霄29，突重溟30。激三千以崛起31，向九万而迅征32。背嶪太山之崔嵬33，翼举长云之纵横34。左回右旋，倏阴忽明。历汗漫以夭矫35，羾阊阖之峥嵘36。簸鸿蒙37，扇雷霆38。斗转而天动，山摇而海倾。怒无所搏，雄无所争。固可想象其势，仿佛其形39。
若乃足萦虹蜺40，目耀日月。连轩沓拖，挥霍翕忽41。喷气则六合生云42，洒毛则千里飞雪43。邈彼北荒44，将穷南图45。运逸翰以傍击46，鼓奔飙而长驱47。烛龙衔光以照物48，列缺施鞭而启途49。块视三山50，杯观五湖51。其动也神应，其行也道俱。任公见之而罢钓52，有穷不敢以弯弧53。莫不投竿失镞，仰之长吁。
尔其雄姿壮观54，坱轧河汉55。上摩苍苍，下覆漫漫56。盘古开天而直视57，羲和倚日以旁叹58。缤纷乎八荒之间59，掩映乎四海之半60。当胸臆之掩昼61，若混茫之未判62。忽腾覆以回转63，则霞廓而雾散64。
然后六月一息65，至于海湄66。欻翳景以横翥67，逆高天而下垂68。憩乎泱漭之野69，入乎汪湟之池70。猛势所射，馀风所吹。溟涨沸渭，岩峦纷披71。天吴为之怵栗72，海若为之躨跜73。巨鳌冠山而却走74，长鲸腾海而下驰75。缩壳挫鬣76，莫之敢窥。吾亦不测其神怪之若此，盖乃造化之所为77。
岂比夫蓬莱之黄鹄，夸金衣与菊裳？耻苍梧之玄凤，耀彩质与锦章。既服御于灵仙，久驯扰于池隍。精卫殷勤于衔木，鶢鶋悲愁乎荐觞78。天鸡警晓于蟠桃79，踆乌晰耀于太阳80。不旷荡而纵适81，何拘挛而守常82？未若兹鹏之逍遥83，无厥类乎比方84。不矜大而暴猛85，每顺时而行藏86。参玄根以比寿87，饮元气以充肠88。戏旸谷而徘徊89，冯炎洲而抑扬90。
俄而希有鸟见谓之曰91：伟哉鹏乎，此之乐也。吾右翼掩乎西极92，左翼蔽乎东荒93。跨蹑地络，周旋天纲94。以恍惚为巢95，以虚无为场96。我呼尔游，尔同我翔。于是乎大鹏许之，欣然相随。此二禽已登于寥廓97，而斥鷃之辈98，空见笑于藩篱99。 
```

#### 侠客行

```
赵客缦胡缨，吴钩霜雪明。银鞍照白马，飒沓如流星。
十步杀一人，千里不留行。事了拂衣去，深藏身与名。
闲过信陵饮，脱剑膝前横。将炙啖朱亥，持觞劝侯嬴。
三杯吐然诺，五岳倒为轻。眼花耳热后，意气素霓生。
救赵挥金锤，邯郸先震惊。千秋二壮士，大梁城。
纵死侠骨香，不惭世上英。谁能书阁下，白首太玄经。
```
