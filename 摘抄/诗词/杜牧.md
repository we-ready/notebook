---
title: 杜牧（唐）
subject: 
category: 诗词歌赋
tags: 
keywords: 
cover: 
authors: 杜牧
created_when: 唐朝
updated_when: 
---

# 杜牧

#### 清明

```
清明时节雨纷纷，路上行人欲断魂。
借问酒家何处有？牧童遥指杏花村。
```

#### 秋夕

```
银烛秋光冷画屏，轻罗小扇扑流萤。
天阶夜色凉如水，卧看牵牛织女星。
```

#### 山行

```
远上寒山石径斜,白云生处有人家。
停车坐爱枫林晚,霜叶红于二月花。
```

#### 泊秦淮

```
烟笼寒水月笼沙，夜泊秦淮近酒家。
商女不知亡国恨，隔江犹唱后庭花。
```
