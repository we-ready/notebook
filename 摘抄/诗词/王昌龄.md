---
title: 王昌龄（唐）
subject: 
category: 诗词歌赋
tags: 
keywords: 
cover: 
authors: 王昌龄
created_when: 
updated_when: 
---

# 王昌龄

#### 从军行七首·其四

```
青海长云暗雪山，孤城遥望玉门关。
黄沙百战穿金甲，不破楼兰终不还。
```

#### 出塞二首·其一

```
秦时明月汉时关，万里长征人未还。
但使龙城飞将在，不教胡马度阴山。
```

#### 芙蓉楼送辛渐

```
寒雨连江夜入吴，平明送客楚山孤。
洛阳亲友如相问，一片冰心在玉壶。
```

#### 采莲曲

```
荷叶罗裙一色裁，芙蓉向脸两边开。
乱入池中看不见，闻歌始觉有人来。
```
