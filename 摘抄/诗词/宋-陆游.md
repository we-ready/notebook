---
title: 陆游（宋）
subject: 
category: 诗词歌赋
tags: 
keywords: 
cover: 
authors: 陆游
created_when: 宋朝
updated_when: 
---

# 陆游

#### 秋夜将晓出篱门迎凉有感二首·其二

```
三万里河东入海，五千仞岳上摩天。
遗民泪尽胡尘里，南望王师又一年。
```

#### 十一月四日风雨大作

```
僵卧孤村不自哀，尚思为国戍轮台。
夜阑卧听风吹雨，铁马冰河入梦来。
```

#### 钗头凤·红酥手

```
红酥手。黄滕酒，满城春色宫墙柳。
东风恶。欢情薄，一怀愁绪，几年离索。
错错错。

春如旧。人空瘦，泪痕红浥鲛绡透。
桃花落。闲池阁。山盟虽在，锦书难托。
莫莫莫。
```

#### 示儿

```
死去元知万事空，但悲不见九州同。
王师北定中原日，家祭无忘告乃翁。
```
