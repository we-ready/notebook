---
title: 秦观（宋）
subject: 
category: 诗词歌赋
tags: 
keywords: 
cover: 
authors: 秦观
created_when: 宋朝
updated_when: 
---

# 秦观

#### 江城子·南来飞燕北归鸿

```
南来飞燕北归鸿，偶相逢，惨愁容。
绿鬓朱颜，重见两衰翁。

别后悠悠君莫问，无限事，不言中。
小槽春酒滴珠红，莫匆匆，满金钟。

饮散落花，流水各西东。
后会不知何处是，烟浪远，暮云重。
```

#### 江城子·西城杨柳弄春柔

```
西城杨柳弄春柔，动离忧，泪难收。
犹记多情、曾为系归舟。

碧野朱桥当日事，人不见，水空流。
韶华不为少年留，恨悠悠，几时休？

飞絮落花时候、一登楼。
便作春江都是泪，流不尽，许多愁。
```