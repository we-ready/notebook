---
title: 李商隐（唐）
subject: 
category: 诗词歌赋
tags: 
keywords: 
cover: 
authors: 李商隐
created_when: 唐朝
updated_when: 
---

# 李商隐

#### 无题·相见时难别亦难

```
相见时难别亦难，东风无力百花残。
春蚕到死丝方尽，蜡炬成灰泪始干。
晓镜但愁云鬓改，夜吟应觉月光寒。
蓬山此去无多路，青鸟殷勤为探看。
```

#### 无题·昨夜星辰昨夜风

```
昨夜星辰昨夜风，画楼西畔桂堂东。
身无彩凤双飞翼，心有灵犀一点通。
隔座送钩春酒暖，分曹射覆蜡灯红。
嗟余听鼓应官去，走马兰台类转蓬。
```

#### 嫦娥

```
云母屏风烛影深，长河渐落晓星沉。
嫦娥应悔偷灵药，碧海青天夜夜心。
```
