---
id: song-qinguan-jiangchengzi-nanlaifeiyanbeiguihong
title: 江城子·南来飞燕北归鸿
subject: 江城子
category: 诗词歌赋
tags: 宋词
keywords: 
cover: 
authors: 秦观
created_when: 宋朝
updated_when: 
---

```
南来飞燕北归鸿，偶相逢，惨愁容。
绿鬓朱颜，重见两衰翁。

别后悠悠君莫问，无限事，不言中。
小槽春酒滴珠红，莫匆匆，满金钟。

饮散落花，流水各西东。
后会不知何处是，烟浪远，暮云重。
```
