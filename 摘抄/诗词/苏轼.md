---
title: 苏轼（宋）
subject: 
category: 诗词歌赋
tags: 
keywords: 
cover: 
authors: 苏轼
created_when: 
updated_when: 
---

# 苏轼

#### 水调歌头⑴·明月几时有

```
丙辰中秋，欢饮达旦，大醉，作此篇，兼怀子由⑷。

明月几时有？把酒问青天⑸。不知天上宫阙⑹，今夕是何年？
我欲乘风归去⑺，又恐琼楼玉宇⑻，高处不胜寒⑼。起舞弄清影⑽，何似在人间⑾？

转朱阁，低绮户，照无眠⑿。

不应有恨，何事长向别时圆⒀？
人有悲欢离合，月有阴晴圆缺，此事古难全⒁。
但愿人长久⒂，千里共婵娟⒃。
```
