---
title: 水调歌头·游泳
subject: 水调歌头
category: 诗词歌赋
tags: 宋词
keywords: 
cover: 
authors: 毛泽东
created_when: 近现代
updated_when: 1956-1-1
---

```
才饮长沙水，又食武昌鱼。

万里长江横渡，极目楚天舒。
不管风吹浪打，胜似闲庭信步，今日得宽馀。

子在川上曰：逝者如斯夫！
风樯动，龟蛇静，起宏图。

一桥飞架南北，天堑变通途。
更立西江石壁，截断巫山云雨，高峡出平湖。

神女应无恙，当惊世界殊。
```
