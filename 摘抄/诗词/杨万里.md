---
title: 杨万里（宋）
subject: 
category: 诗词歌赋
tags: 
keywords: 
cover: 
authors: 杨万里
created_when: 宋朝
updated_when: 
---

# 杨万里

#### 稚子弄冰

```
稚子金盆脱晓冰，彩丝穿取当银钲。
敲成玉磬穿林响，忽作玻璃碎地声。
```

#### 小池

```
泉眼无声惜细流，树阴照水爱晴柔。
小荷才露尖尖角，早有蜻蜓立上头。
```

#### 宿新市徐公店

```
篱落疏疏一径深，树头新绿未成阴。
儿童急走追黄蝶，飞入菜花无处寻。
```

#### 晓出净慈寺送林子方

```
毕竟西湖六月中，风光不与四时同。
接天莲叶无穷碧，映日荷花别样红。
```
