---
title: 李清照（宋）
subject: 
category: 诗词歌赋
tags: 
keywords: 
cover: 
author: Chris Wei
created_when: 
updated_when: 
---

# 李清照

#### 声声慢·寻寻觅觅

```
寻寻觅觅，冷冷清清，凄凄惨惨戚戚。
乍暖还寒时候，最难将息。
三杯两盏淡酒，怎敌他、晚来风急？
雁过也，正伤心，却是旧时相识。

满地黄花堆积。憔悴损，如今有谁堪摘？
守着窗儿，独自怎生得黑？
梧桐更兼细雨，到黄昏、点点滴滴。
这次第，怎一个愁字了得！
```

#### 如梦令·常记溪亭日暮

```
常记溪亭日暮，沉醉不知归路，
兴尽晚回舟，误入藕花深处。
争渡，争渡，
惊起一滩鸥鹭。
```

#### 如梦令·昨夜雨疏风骤

```
昨夜雨疏风骤，浓睡不消残酒。
试问卷帘人，却道海棠依旧。
知否，知否，
应是绿肥红瘦。
```
