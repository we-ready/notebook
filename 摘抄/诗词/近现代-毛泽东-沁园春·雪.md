---
title: 沁园春·雪
subject: 沁园春
category: 诗词歌赋
tags: 宋词
keywords: 
cover: 
authors: 毛泽东
created_when: 近现代
updated_when: 1936
---

```
北国风光，千里冰封，万里雪飘。
望
长城内外，惟余莽莽;
大河上下，顿失滔滔。
山舞银蛇，原驰蜡象，
欲与天公试比高。

须 晴日，
看 红装素裹，分外妖娆。

江山如此多娇，引无数英雄竞折腰。
惜秦皇汉武，略输文采;
唐宗宋祖，稍逊风骚。
一代天骄，成吉思汗，只识弯弓射大雕。

俱往矣，数风流人物，还看今朝。
```
